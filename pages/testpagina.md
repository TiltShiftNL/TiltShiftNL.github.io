---
layout: default

title: "Schulddossier voor betere samenwerking in de keten. "
description: Schuldsanering is een heftig, maar ook een administratief veeleisend proces. En je bent zomaar een paar jaar bezig. Op aangeven van de ombudsman van de metropoolregio Amsterdam doken we in de problematiek, dat moet toch sneller kunnen. 

quote: "Ik scan de papieren zodat ze aan de andere kant geprint kunnen worden, dat moet toch anders kunnen?"
type: Fixxx
keywords:
labels: [datagedreven werken, samenwerken, ketenpartners, digitale transitie]

image: /assets/img/foto/Schulddossier1.jpg
caption: 'Co-creatie sessie "Schulddossier", Gemeente Amsterdam'

back: ..
---
De gemeente Amsterdam biedt haar burgers hulp bij minnelijke schuldhulpverlening. Dat doet ze door te inventariseren welke schulden er zijn, en daarna afspraken te maken met de schuldeisers. Als de afspraken gemaakt zijn kan een burger in principe in drie jaar van zijn of haar schulden af zijn. 

Binnen Amsterdam is het proces van de schuldsanering in twee delen geknipt. De schuldenaar wordt geholpen met het inventariseren van de schulden door maatschappelijke dienstverleners (MaDi). Die MaDi vormt een dossier dat ze overdraagt aan de Gemeentelijke Kredietbank Amsterdam (GKA) die op haar beurt afspraken met de schuldeisers probeert te maken. Als dat rond is, en dat kan zomaar anderhalf jaar duren, start de feitelijke sanering van de schulden. Terwijl die lange doorlooptijd in deze keten nadelige gevolgen heeft voor de burger, zijn of haar problemen blijven zich maar opstapelen.

Een Fixxx-team van Tiltshift ging aan de slag om te kijken of we deze doorlooptijd niet flink konden verkorten. En of er nog andere oorzaken aan te wijzen waren voor dit probleem. Met behulp van technieken uit Design Thinking, Service Design en Lean Startup gingen we er op uit (discovery) en verzonnen we oplossingen (ideation), samen met medewerkers van het GKA en MaDi Doras. Al gauw kwam naar voren dat er op de scheidslijn van het overgaan van dossiers van de ene partij  naar de andere partij veel onduidelijkheid was en stappen dubbel werden genomen. Het maakte de doorlooptijd onnodig lang en stond de samenwerking behoorlijk in de weg.  In vier weken gingen we van onderzoek naar een concreet nieuw werkproces dat voor beide partijen efficiënt en overzichtelijk is en de doorlooptijd met weken verkort. 

<div class="article-image" style="background-image: url(/assets/img/foto/Schulddossier2.jpg)">
    <div class="slope"></div>
    <div class="slope slope--flip"></div>
</div>

Het concept werkten we, in nauwe samenwerking met maatschappelijk dienstverlener Doras (Amsterdam Noord) en de GKA, in twee maanden uit tot een volledig digitaal schulddossier. De MaDi en de GKA werken hierin actief samen aan de dossiers, waardoor dubbele processtappen zijn vervallen. Ook zijn partijen in een keer van een papieren proces overgestapt op een digitaal waardoor weer aan alle vereisten rondom privacy, security en archivering wordt voldaan.

Na twee maanden was het systeem al uit de pilot-fase en actief in gebruik bij één van de MaDi’s van Amsterdam. In een aansluitend project voegden we de overige MaDi’s toe en zorgden we ervoor dat de bestaande backoffice systemen van GKA werden gekoppeld aan het schulddossier. En op dit moment werken we aan het toevoegen van bewindvoerders in het systeem. 

Het resultaat is een omgeving schulddossier.amsterdam.nl waarin MaDi’s, GKA en straks ook bewindvoerders actief samenwerken aan minnelijke schuldhulpverlening. Partijen werken datagestuurd, veiliger, prettiger en volledig digitaal samen in een belangrijk en complex ketenproces. 

<p style="font-size: 0.75em">
Nathalie van Berkel (gemeente Amsterdam), Will van Schendel (Stichting De Sociale Maatschap, toen Doras).
</p>
<p style="font-size: 0.75em">
Tiltshift team (in de verschillende projecten): Rutger Dik, Maarten Geraets, Maarten de Keizer, Rik Vegt, Johan Groenen.
</p>

Lees meer over hoe wij een [Fixxx-traject](/methodes/fixxx/) aanpakken.
