---
layout: default
variant: blue

title: Fixxx
subtitle: Snelle innovatie die werkt

description: "Samen met de gemeente Amsterdam ontwikkelde Tiltshift de Fixxx methode voor snelle innovatie. Deze aanpak is kort, praktisch en gebaseerd op software design thinking. Het is opgebouwd uit een aantal vaste onderdelen: launch, discovery, ideation, development, implementatie en delivery."
labels: [innovatie, software design thinking, verandermanagement]

image: /assets/img/foto/IMG_1001_scaled.JPG
caption: 'Fixxx "Makkelijke Markt", Gemeente&nbsp;Amsterdam'

order: 2
back: ..
---
{{ page.description }}


Een innovatieteam van Tiltshift ondersteunt de probleemeigenaar uit de business. In 14 weken maken ze samen met alle stakeholders stapsgewijs een oplossing. Daarbij worden organisatie, proces en techniek bij elkaar gebracht, en stapsgewijs verbeterd.

<img style="margin: 40px 0;" src="/assets/img/foto/fixxx-methode-canvas.svg">

Download hier het [Fixxx-canvas op A0](/assets/pdf/TiltShiftFixxxCanvasA0.pdf).

### launch

Voorafgaand aan het Fixxx traject organiseren we een launch dag waarop we met elkaar kennismaken, de doelen, de organisatie en stakeholders samen in kaart brengen, de teamruimte inrichten, en een plan maken voor de discovery.

### week 1 en 2: discovery

In deze eerste twee weken doorgronden we de situatie. We brengen het proces in kaart zoals dat in de praktijk echt plaatsvindt. Dat doen we door met het hele team mee te lopen op locatie en de uitvoerende mensen te spreken en observeren. Terug in de teamruimte brengen we dagelijks alles wat we hebben gezien samen met behulp van design tools zoals empathy maps, fotomateriaal en service maps. Zo krijgen we goed zicht op de concrete problemen die waardevol zijn om op te lossen, en een gevoel bij of en hoe die op te lossen zijn. Samen met de probleemeigenaar maken we aan het eind van de discovery een keuze over op welke concrete problemen we in de ideation fase oplossingen gaan verzinnen.

### week 3 en 4: ideation

Met kennis en ervaringen uit de discovery gaan we aan de slag met het verzinnen van concepten en oplossingen. Dat doen we iteratief, in een aantal rondes, en in co-creatie met de mensen waar we eerder mee hebben meegelopen. We selecteren telkens de beste ideeën om mee verder te gaan, zodat er aan het eind vaak 10 tot 20 concepten zijn, <em>minimum viable solutions</em>. Hiervan kiezen we er één om te gaan maken in de eerste development week.

<div class="article-image" style="background-image: url(/assets/img/foto/FixxxMethode-makkelijkemarkt.jpg)">
    <div class="slope"></div>
    <div class="slope slope--flip"></div>
</div>

### week 5 t/m 8: development

Door in week één een bruikbare, zij het zeer minimale, versie te maken van het concept, en dit direct in de praktijk te brengen door weer mee te lopen, krijgen we meteen de echte gebruikerswensen in beeld. Op basis daarvan maken we in week twee een verbeterde versie, en zo maken we de oplossing we week in, week uit telkens beter geschikt voor de mensen die er mee moeten werken.

### week 9 t/m 12: implementatie

Vaak kunnen we na een paar weken de dan ontstane oplossing overhevelen naar een "live" omgeving en breder introduceren. Daardoor wordt het een vast onderdeel van het werkproces, en zo ook een haakje om dat proces te gaan meeveranderen. Ook krijgen we breder feedback, waardoor we de app meer op maat kunnen gaan maken voor vaak verschillende typen gebruikers.

### week 13 en 14: delivery

In week 13 en 14 ronden we het project af met een eindpresentatie aan alle stakeholders, en brengen we mogelijke toekomstige doorontwikkelingen in kaart.
